,3-

singuli sunt doctiores mentisque acie et sensu elegantiae instru-
ctiores, eo acutius vitia in dicente animadvertant neccsse est.
Postremo ros, commilitones, magno nurnero adestis, quibus ut
aliquid utile ad doctrinam enarrem, ratio nostrarum rerum po·
stularc videtur, oratorii vero generis popularitas aegre patitur.
Denique non meam ego personam sustineo sane quam levem:
Senatus partes ago longe gravissimas, qui me sensuum suorum
publice interpretem coustituit; quod fecit pro benigna, quam de
mc concepit, opinione, non pro mea modestia. Haec quum con-
sidero, quomodo me animatum putatis? Quid ego proferam diei
ipsius celebritate, huius loei amplitudine, horum hominum
amatissimornm consessu frequentissimo, denique collegii celeber-
rimi, quod me oratorem legit, auctoritate aliqua en parte di-
gnum? Audite, quid commentus sim. Qui quum desperarem
fieri posse, ullum ut argumentum mea diligentia ita exornatum
redderem, ut non solum res, verum etiam ingenium dicentis vo-
bis probaretur, nec minus a dignitate uestra, ab his temporibus
rei publicae, maxime vero a Regis nostri, cui hic dies conse·
matus est, gravitate singulari aliena viderentur orationis leno·
cinia et verba quasi calamistris inusta: materiam delegi et no·
stris rebus et studiis meis coniunctam, quae sua sese gravitate
commendaret potius, quam ullam sive artem sive facundiam
meam requireret. Exhibebo autem vobis duarum, quae inter
Graecas clarissimae erant, ciuitatium imagines primis lineis dc·
scriptas: quarum altera prudentibus institutis et legibus tempe-
rata fuit, scd alitteris atque eruditione elegantiori longissimo
intervallo seposita, altera optimis quibusque artibus nonmodo
floruit ipsa, sed orbem terrarum universum imbuit, collustravit,
mansuetum domitumque fecit: quibus inter se compositis ac com·
paratis, utra efficacior fuerit ad formandam humanitatem, qui
in calculis subducendis haesitet, nemo invenietur. Quas ubi
commemoro, quis est quin intelligat, Spartam me Athenasque
dicere, Apollineis illam legibus Lycurgi stabilitam divinituS, has
Solonis ordinatas institutis liberalibus: nobilitatam utramque rem
publicam tum suopte splendore ac magnitudine, tum clarisve·
terum scriptorum ingeniis, qui gestas ab iis egregie res obscu-
ras esse non paterentur? Hanc Spartam, quod aiunt, ador-
nanti, ut de civitatibus his quaedam summatim disseram, tri-
buite hoc mihi, auditores, ut orationis meae cursus aura facili·

tatis vestrae adiuvetur. Equidem, ubi Spartam considero, nullam
ss

 

