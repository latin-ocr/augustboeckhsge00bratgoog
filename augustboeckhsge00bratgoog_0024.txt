..ss-

quaestu abstinere omni debebant: Spartanis vero mercatura eo
magis improbanda erat, quod et funestam veteribus civitatibus
illam opum inaequalitatem turpemque lucri cupidinem afferret,
et res permultas importaret ad aetatem agendam minime neces·
sarias, nec solum has, sed etiam artes moresque peregrinos, ’
quos ne probarent unquam, cautum volebant iis legibus, quibus
indigenis interdicebatur peregre proficisci ante senectutem, et
peregrinis in urbe commorari nulla idonea causa. Sed illud iure
mirere, quod agri colendi studia non tenuerint homines robustos

et laborum patientissimos: in quo dissentientes magnopere lto·
manos aeque bellicosos habebant, qui, quamdiu vetus florebat
disciplina, rebus agrestibus tam delectabantur mirifice, nihil ut 1
iis vita rustica honestius rideretur3 ut in hac occupati essent
Senatores, iique senes, ut apud Ciceronem Μ. Catoni voluptates

agricolarum, inter quos versabatur ipse, ad sapientis vitam pro-
xime viderentur accedere, non modo ob fructum, qui inde redi-
ret, sed ob terrae ipsius vim ac naturam admirabilem. Sed
quid immoror his rebus, quae delibari hoc loco et attingi, non
pandi et explicari debent, neque ocius penetro adid, cuius causa
haec a me suscepta suut? Nam artium peregrinarum iniecta
mentio admonuit me de Spartanorum eruditione dicere, modo
hanc mihi veniam detis, ut eruditionis verbo nuncupem, quid·
quid Lacedaemon huic simile aut protulit aut toleravit. Itaque
quum legislator civium victum vellet simplicissimum esse, cum
luxus instrumentis omnibus litteras qnoque artesque partim ex-
pulit, partim coercuit et quasi custodia vinctas tenuit, Aegy·
ptiorum in modum, apud quos narrant Graeci traditos ante de-
cem milia annorum modos cantici neque obsolevisse situ vetustatis
neque immutatos unquam esse: adeo, ut artium apud Lacedae·
monins condicionem cum Atheniensibus conferens similes illic
videas signorum rudi artificio pedihus compressis effictorum, hic
statuarum perfectissimarum Daedalea, hoc est Attica sollertia
fabricatarum ita, quasi viverent libereque incederent. Non sine-
bant Spartani artem apud sese tractari ullam, quae Regibus,
Senatoribusque et Ephoris, morum arbitris, minus probaretur:
quibus nihil magnopere probabatur novicium. Romae Censores,
Cn. Domitius Ahenobarbus et L. Licinius Crassus, quum rheto-
res Latini ludum aperuissent, ibique adolescentuli totos dies de-
siderent, in edict0, quo ostendebant suam sententiam, sibi ea
Maeote, haec rerba posueruut: „Maiores nostri, quae libe-

 

