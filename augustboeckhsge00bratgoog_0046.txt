„28-

praeclare facta commemorare: tot militum exauctorationes et
missiones, quibus arvis cultores, operas opificiis, scholia litteris-
que discipulos, uxoribus et liberis maritos ac patres familiarum,
parentibus filios reddidit3 foedus illud religiosissimum, quod cum
Caesaribus sui simillimis ad orbem terrarum firmiter pacandum
pepigit3 levata subiectis vectigalia; provincias nuperrime sa-
. pienter constitutas3 ecclesiam honoribus magnificis auctam et
ornatam3 praeclara artificum opera magno cum sumptu in pu·
blicam utilitatem comparata, alia permulta beneficia partim per·
fecta, partim inchoata, partim suia populis identidem benignis-
sime promissa. Verumtamen cur materiam largissimam intactam
nunc relinquendam censerem, duae potissimum causae erant,
auditores. Nam primum Regis nostri modestia spectanda est:
aspernatur ille sese quotannis dedita opera laudari atque ultra
ceteros mortales efferri: planeque, quod de Traiano suo Caeci·
lius, „unum ille se ex nobis, et hoc magis excellit atque emi· .
net, quod unum ex nobis putat.“ Deinde quae foris armisque
strenue geruntur, quod ad omnium aures mentesque accidunt,
recte et pro rerum gestarum magnitudine celebrari etiam ab iis
possunt, qui non interfuere: quae domi per pacem, quae in
aula, in curiis, aut a regibus aut regio auspicio fiunt, recte
praedicare non nisi particeps consiliorum vel rei publicas gu-
bernandae administer usu rerum probe subactus potest: inde
quidquid nostram in cognitionem venit, id certe est eiusmodi,
ut non dicam vobis aeque ac mihi, sed in vulgus notum sit.
Fuit tempus, auditores, quo ex suggestu oratorio principum
bonorum etiam togata virtus candide digneque cognosci poterat,
quum Plinius, quum Fronto, quum alii viri probi et diserti, qui
rem publicam attigissent, Traianos, Hadrianos, Marcus Aure-
lios, quorum coetui sanctissimo Regem nostrum addi fas est,
gratiarum actionibus demulcebant3 sed illi magni erant consules,
qui negotia publica introspicere et aestimare experiendo didi-
cerant3 nos litteratos parum has res callere, nimium saepe au·
divimus: illi in luce fori et senatus versabantur3 nostra elo·
quentia in scholarum umbra et angustiis delitescere cogitur.
Quapropter temperate aliquantum affectibus vestris, quos hic
sibi dies iure deposcit, ut ego milri in Rege laudando contra
meam ipsius voluntatem tempero: Hceat mihi priorum temporum
memoriam replicare, et ex regiae stirpis maioribus unum exci-
tare principem, qui sua aetate studia litterarum similiter do-

 

