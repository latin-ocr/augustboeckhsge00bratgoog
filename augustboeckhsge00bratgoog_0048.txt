„30-

stri Dux Borussiae extitit, providere opes, quibus imperium nec
vi nec per optimas artes partum tutaretur, famam sibi conciliare,
nobilitatem sibi devincire, plebis fidem retinere , Imperatoris Ro-
mani regisque Poloniae gratiam ambire et ab invidia ordinis se
defendere celanda subinde religione, de qua sese ad colloquen-
dum sponte obtulit, formasque varias, prout res postulabat, in-
' duere coactus est. Nec tamen temporibus ita serviit, ut nihil
auderet, sed periculis haud paucis se obiecit: quin a Caesare
per praeconem evocatus, ut regni usurpati religionisque pristi-
nae exutae rationem redderet, et creditoribus suis satisfaceret,
edictoque in ipsa curia Regiomonte promulgato, tandem in comitiis
Augustanis terra Borussioa Gualtero Cronbergio, Magistro ordinis
addicta, aut principatu decedere aut in supremo Imperii iudicio
causam agere additis proscriptionis minis iussus, postremo, ut
praedictum erat, proscriptus in discrimen summum adducebatur,
ni fides subiectorum plusquam Caesaris ira valuisset, et fortuna
Albcrtum adiuvisset copias imperatorias 'bellis gravioribus detinens.
Religionem vero quamquam non obtentui sumpsit, ut potiretur
imperi0, quippe Lutheri doctrinam salutarem, quae ea tempestate
por Germaniam et terras adiacentes disseminabatur, animo sin·
cero amplexus3 tamen non ignoravit, quantum ea ad principatum
novum stabiliendum conferret. Et Lutherus, cui, quum in comitiis
Norimbergensibus adversus Polonos auxilia peteret, etiamtum
Magister equiturn per Andream Osiandrum consiliabatur, hor-
tatus Albertum crat, ut posito ordinis vestitu legibusque abro-
gatis principatum sibi caperet et uxorem duceret, idem censuerat
Philippus: arrisit Albertus, sed nihil respondit.

igitur quum Alberti imperium fide nova subnixum esset,
haec autem una cum disciplina saniore sustentari et conservari
non posset, nisi in Borussia artium conderentur scholae, in qui-
bus viri popularibus edocendis idonei erudirentur3 quum prae·
terea Sigismundo Augusto, Poloniae tum regi ac suo patrem,
cuius ope contra Imperatorem et equites in Livonia praecipue
arma parantes indigeret, studiis fovendis gratificaretur, quod
baec illi inprimis cara essent3 postremo quum civium ipsorum
voluntates hac sibi re propensiores faceret: intelligitur commo·
da litterarum a Ducis commodo aliena non fuisse. Quod non
ideo dico, ut gloriam illius obtrectando minuam: litterae enim,
quoniam ingeniis excolendis moribusque emendandis populum
beatiorem reddunt, optimum quemque principem maximo adiu·

 

