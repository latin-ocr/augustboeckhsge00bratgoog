„31-

rant: dominationi tyrannicae obsunt. le tandem bonus princeps
habendus est, qui litteris potentiam suam confirmari cognoverit,
non auxilio militari tutandam. Accedebat quod Alhertus, tum
eruditioni deditus tum viros doctos et pios colere eorumque con-
siliis obsequi solitus, lucem litterarum religionisque ob propriam
earum praestantiam latissime propagari cupiebat flagranter: La-
tinae etiam linguae uon modo guarus erat, sed ea delectabatur:
in eloquentia curn Cicerone et Demosthene ab aequali scriptore
laudatione sine dubio liberaliore componitur. Quodsi senatum
academiae Regiomontanae litteris datis monuit, ut in iis, quae
ad ipsum scribenda essent, lingua uteretur Germanica, non
sua eausa hoc fecit, sed quod, ipso tradente, nonnulli ex eon·
siliariis, quibuscum dc iis rebus deliberabat, sermonis Romani ·
ita erant imperiti, ut interpretandis in eorum gratiam libellis
tempus absumeretur. Exemplum memorabile principis cohorte
amicorum longe doctioris, in stirpe tamen Brandenhurgica haud
unicum: et frequentior ea aetate in aulis solida eruditio ex
lontibus antiquitatis deducta, quippe quas Gallici lepores et
facetiae nondum subegissent et sibi quasi tributarias fecissent.
Eundem mathemata fovisse tabulae Prutenicae ab Erasmo Rein·
holdo confectae testantur, quae quod Albertus impensas mini·
stravit, ut Alphonsinae olim a Castiliae rege, ab ipso nomen
invenerunt: theologorum vero disciplina adeo dilecta principi pio
tuit, ut non solum disputationibus publicis, sed etiam scholis
professorum simul cum studiosis interesset. Nec bibliotheca eius
duplex, Latina altera, altera Germanica, omittenda est, partim
in suum, partim in communem usum comparata. Postremo
ardorem pulcherrimum incendebat uxor Anna Dorothea, Fride·
rici Danorum regis filia, a qua impulsum coniugem esse, ut
hlnsis atria dicaret, et opus pium sedulo adiutum, practer
loannem Brissmannum Georgius Sabinus, primus universitatis
Rector, carmine elegiaco testatur: ipsa ex fructibus suis partem
aedium academiae exstruxit, stipendia iuvenibus nobilibus prae-
buit, siquem studiosorum adolescentium cultu et vestitu obsole-
tiore conspexerat, adse vocari iussit, vestes donavit. lam vero
quam sapienter, quam pie, quam liberaliter se Albertus in con-
denda artium sede gesserit, litteris ante dedicationem propositis
ipse optime significat. Nam pace Borussiae reddita, quam multa
civilia ornamenta bello vel deleta vel quassata essent, iudicia,
leges, disciplinam, censuram morum se reduxisse ac munivisse

 

