..34-

constituerat, ab Urbano Sexto confirmatam, tamen quod ea mature
exstincta est, doctores ecclesiastici et praeceptores aut ex Polonia
aut e Germania arcessendi erant: quorum tanta etiam Alberto
regnante penuria fuit, ut Lutherus Rigensibus Albertoque ipsi
petentibus satisfacere non posset: idonei abnuebant, qui vellent,
suffecturi non erant: indigenae autern in Germania litteris operam
dare non poterant, nisi aut re familiari copiosi essent, aut sti·
pendiis instruerentur lautioribus. Quid quod Sabinus in epistola
ad Petrum Bembum Cardinalenr, qua academiae recens conditae
privilegium pontificium conciliare tentat, magnam Scythicae gentis
feritatem queritur, et vix in regionibus vicinis 'civilem vivendi
rationem legibus et disciplina imperioque retineri posse, summa
laude dignum iudicans, quisquis excolere hos populos et ad Dei
agnitionem et virtutis intellectum mediocriter traducere conetur:
quibus interris quod nunc artes et doctrinae florent, quod viros
omni genere eruditionis praestantes, poetas, philosophos, litte·
ratores summos genuerunt, Alberto saltem aliqua ex parte debetur.
Is ferociam pristinam sensim expulit, robiginem barbariae effricuit,
mentes doctrinae purioris luminibus illustravit: quod quo difficiliori
perfecit tempore, eo magis populares demeritus est. Neque id
omittendum duco, quod in ea potissimum urbe, quam ipse ha·
bitaret, domicilium artium esse voluit, utin ore oculisque suis
docentes discentesque versarentur, et illorum ipse disciplina et
familiaritate uteretur: quo quidem studium suum planissime testi·
ficatus est. Nae illi principes litteras colere haud magnopere
videntur, qui eas a conspectu suo quam longissime remotas esse
vel cupiunt vel cupientibus aurem praebent, quod in oppidis
modicis et doctores et discipuli commodius vivant, quod palatio
ac sedi principatus libertas nescio an licentia iuvenilis nou cou-
veniat, quod corrumpi moribus improbis adolescentes possint: quae
rationes etsi speciosae sunt, tamen nostra universitas litteraria
docet, quantulum iis tribuendum sit. Nam vitam academicam
emendari, licentiam minui, libertatem vero iustam confirmari vidi·
mus: cetera incommoda remediis prudentibus et benevolis sanari
possunt. ltaque optime factum, quod Georgii Friderici, Marchionis
Onolsbacensis, pro Alberti filio Borussiam administrantis con-
silium, ob discordias inter iuventutem studiosam mercatoresque
ortas, causam sane quam levem, scholam Albertinam Velaviam
transferendi, posthac abiectum est. Sed mirifici illius in litteras
Aaron& optandum essct Alberto gratiam meliorem relatam fuisse,

 

