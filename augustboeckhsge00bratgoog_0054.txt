„36-

boni, sapientes, prompti, ad pulcherrimum quodque facinus au-
daces, qui reducere statum meliorem possint3 manserunt prin-
cipes nostri artibus honestis eximie faventes: et inter tot ruinas
. 01 calamitates tamen semina iacta sunt fructus laetiores ali-
quando datura. Profecto res humanas numen providens ac benig·
num curat et gubernat, quod bona 0 malis, ex pernicie beatitu-
dinem, ex servitute libertatem afferat: ut regnum Borussicum,
quod tyrannidi alienae servire coactum erat, Friderici Guilelmi
consiliis prorsus divinis in potentiam pristinam restitutum videmus.
Idem vero non solum vires imperii et armorum gloriam rccu-
peratas vult, rerum etiam, quod multo maius est, felicitatem
civium fundamentis firmis superstruere conatur, quum populo,
cuius fidem in periculis suis haud minorem quam Albertus in-
venit, cuius utilitates a suis non seiunctas perspicit, iura legibus
constituenda concedere intendit, quum rerum divinarum curam
suscipit, quum artes et doctrinas liberalitate summa foret, maiores
suos aemulando non exaequans sed superans. Nam ut in Alberto
solo nunc consistam, cuius humanitatem, modestiam, pietatem,
fortitudinem, virtutes ceteras cum dignitate et maiestate refert,
quis nou intelligit, quantum illum post se reliquerit, quum iu
hac urbe et in his aedibus scholam nostram multo institueret
magnificentius, atque apparatu et supellectile copiosissima instrueret,
non rebus florentibus et imperio confirmato, sed labante, fracto,
imminuto. Cuius beneficii Regi elementissimo gratias agamus,
commilitones, non verbis artificiose factis, sed innocentia et san-
ctitate ea, quam 111 ipso veneramur, sed concordia et obedientia
legibus praestanda commodisque publicis sedulo adiuvandis: gratias
agamus Deo Optimo Maximo, quod huic regi habenas imperii
commiserit, qui et armis tueri et institutis salutaribus temperare
rem publicam possit, qui privatim civibus sit exemplum probitatis,
publice pater patriae optimus. Postremo vota pia ad numen
summum dirigimus, utFridericum Guilelmum cum domo Augusta
universa praestet incolumem, et quoniam sine ope divina nihil
reete geri potest, ut curas illius cogitationesque omnes moderetur,
denique ut pacem orbi redditam confirmet atque in salutem no-
stram conservet quarn diutissime.

..---—..-—...-

 

