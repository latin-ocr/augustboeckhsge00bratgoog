...44-

raretur. Calendis iuliis, ipsis Principis natalibus, academiam
Fridericiauam more antiquo dedicatum iri edicto lingua unaque
proposito divulgatum est, additis causis, quae Principem ad no-
vam artibus sedem statuendam impulissent, locique opportuni·
tate commendata: Ordines Magdeburgici, quorum posthac eximia
in schola et dedicanda et conservanda liberalitas fuit, litteris
singularibus admoniti: ceterae universitates Brandenburgicae a
Concilio professorum invitatae, ut mitterent qui conditori gra-
tarentur, scholae recens natae bene precarentur. Porta trium-
phalis a studiosis exstructa, ornatu eleganti, cum statuis, insigni·
bus, tabulis, inscriptionibus. Die appropinquante, confluentibus
undique sollemnium spectatoribus testibusque, ex vicinis maxime
academiis, praemissi ex aula, qui apparatum et pompam milita-
rem instruerent. Tum Electori una cum lectissimis ministrorum,
ex quibus Paulum Fuchsium, oratorem Principis, Ludolphum et
Everardum Dankelmannos, et insigne illud litterarum decus Eae-
chielem Spanhemium nomino, etcum Ordinibus provinciae inter
aeris campani sonitus et tormentorum Magdeburgo advectorum
tonitrua musicosque concentus splendido agmine urbem ingressuro
obviam fuerunt equitatus iuvenum nobilium circiter centum et
quinquaginta, strictis gladiis, ut, quae Oellarii verba sunt, aeque
se a Martis quam ab Apollinis disciplina paratos comprobarent,
2 et professores cum Senatu urbano ac sacerdotibus. Ilia gaudiis
peracto et nox laetitiae data Principisque venerationi, symphonia-
cis concentibus Electori et Philippo Guilelmo fratri ductis. Pri-
mus lulii dies erat dominicus: summo mane sacra in templis
peracta, postea omnes spectaculo intenti. Et hora nona Elector
ex palatio in collegium academiae vectus ibique a professoribus
exceptus est: inde classibus decem distributum agmen immensum,
eximie magnificentissimeque instructum, totidem praeeuntibus
caduceatoribus duarum horarum spatio in templum arcis deduc-
tum est; cohors militum a fronte: alia agmen claudebat. Ibi
dedicatio peracta, assidente in tribunali ornatissimo Electore curn
fratre et ministris aulae primariis, comitibusque insignia porta-
turis ac professoribus decore amictis eorumque ductoribus: post
sacra a Beniamine Ursino, concionatore Principis facta Paulus
Fuchsius oratione facunda inter ritus varios, afferentibus, ut quae·
qua postulaverat, insignia comitibus, academiam inauguravit,
Prorectorem in cathedram vocatum purpura induit sceptrisque
ornavit, privilegiis, clavibus, albo, sigillis traditis, insignibusque

 

