..52-

monuit, quod iura populi tutanda, quod servitium animorum ax·
cutiendum suscepit At idem quantopere plebem ad obedientiam
magistratibus praestandam cohortatus sit, motus turbulentos et
licentiam aratorum castigarit, populare imperium perstrinxerit,
non est quod iis exponam, qui ipsius scripta legerint.

Iam ubi quaeritis, auditores, quid sit quod cultui ingenio·
rum magnam ecclesiae emendatione utilitatem allatam iudicarim3
ut taceam de lingua vernacula per Lutherum egregie formata,
hac una responsione satisfacturum me censeo, si puritate reli-
gionis reducta dixero superstitionem pulsam et liberam derebus
gravissimis disquisitionem generi humano redditam esse. Quid
enim litteris infestius quam superstitio? quid studiorum alacri·
tatem magis retardat, quid mentis aciem magis obtundit, quam
auctoritas imperiosa, in qua si acquiescere assuefactus sis, iam
uon opus sit ut ipse acquiras? Superstitio Socratem, quo nemo
veterum ad rectam Dei coguitionem propius accesserat, impie-
tatis accusatum veneno necavit, Anaxagoram, qui primus fere
de mente mundi gubernatrice philosophatus est, quodsi de sole
aliud atque Atheniensibus placuerat, eodem crimine circumven-
tum iu exsilium eiecit, caelestium globorum ordinem a (lopernico
indagatum Romanae curiae decreto confixit3 Galilaeum Galilaei,
naturae arcana alte scrutatum, ad carcerem condemnavit et in
secessum relegarit: denique tot viros· sapientes innocentesque
omnis generis cruciatibus ac poenis tradidit. Quid vero aucto-
ritas hominum? Nonne qui ea se constringi et teneri patiantur,
aut leves et auimo imbecillo, aut rudes atque imperitos, aut
simulatores videmus esse? Quae quum ita sint, ea ecclesiae
constitutio necesse est litteris conducibilis sit, inqua auctorita·
tem hominum impune liceat defugere, sacros fontes adire et
examinare, postremo de natura rerum divinarum et humanarum
libere sentire. Cuius generis disciplinae quantopere iuventutis
erudiendae cura impensior coniuncta sit, non solum ex re ipsa
patet, sed etiarn temporis, quod insecutum est, experientia com-
probatur. Quapropter Lutherus nihil antiquius habuit, quam ut
principes urbesque ad scholas condendas incitaret: neque enirn
civitatis vires et salutem tantum in opibus colligendis, iu aedi—
ficiis elegantibus, viis, pontibus, aggeribus magno sumptu con·
structiS, in castellis moenibusque, in armamentariis telorum et
tormentorum ac thoracum refertis, quibus copiis ubi mali aut
stolidi homines uterentur, maior afferretur pernicies quam com-

 

