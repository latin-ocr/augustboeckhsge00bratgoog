-59 --

doctrinae a nonnullis commendari solent,- ut civitati ministros
ad imperata recte facienda et negotia publica famulorum instar
sine ratione aut aliquo affectu gerenda accommodatos praebeant,
et opificia, quibus civium fortunae adiuventur, inventis suppe-
ditandis augeant: quamquam ne hoc quidem spernendum est:
sed prorsus contra iudico litteras neque illud praestare posse
neque ad hoc dirigi debere. Etenim ei rei, quam primo loco
posui, litteras non inservire, vel hinc intelligitur, quod scien·
tiam quisque non extrinsecus addiscere, sed non nisi ex suo
animo haurire et quasi explicare perito magistro duce potest, ”
quodque scientiae et litterarum vis ac potestas non in rerum
quotidianarum memoria et traditione, neque in quadam secun·
dum leges praestitutas agendi facultate posita est, sedin libe·
rali et interiore et ex ipsis principiis deducenda rerum divina·
rum ct humanarum cognitione. Et certe disciplinae, si ad istum,
quem dixi, imperantium usum natae· comparataequc essent, ad
maiorem indies perfectionem evehi neque possent nec deberent,
theologoque placita aetate sancita, iurisconsulto receptas leges
medico praecepta vulgo comprobata ediscere sufficiebat, philo-
sophia autem, quae se ad has angustias redigi nullo modo pa-
titur, pellenda et proscribenda erat. Quid si sunt, qui hoc
postulent? Immo per Orientem fere universum omnium doctri-
narum fines istiusmodi limitibus et quasi moenibus Sinicis cir-
cumdatos esse novimus: nec sine successu: nempe perpetuitate
disciplinae consopiti animi sunt, postremo torpore morti quam
vitae similiore sepulti. Nec multum aberat, quin pontificia do-
minatione Europae populi in idem servitium ruerent, nisi inten-
tior Occidentis vis et virtus mature illa vincula perrupisset. Sed
ut eo redeam, unde uereor ne paullulum deflexisse videar, quo·
niam litterae recte cultae hunc rerum statum non modo abnu-
unt, sed tollere conantur, quippe quae non id, quod vulgo
receptum sit, probent, sed quod rerum natura et recta ratio
exposcere videatur3 patet artes et disciplinas ad nullam rem mi-
nus aptas esse, quam ad illos, quos significavi, famulos for-
mandos. Igitur quum hoc ii non ignorent, qui rem publicam
ista ratione administrari, quam pro renata prudenter emendari
malunt, cordatos eruditionis et sapientiae magistros tanquam
corruptores ingeniorum et civitatis incusant, qui quum rerum
gerendarum imperiti ipsi sint, tamen pragmaticorum rationem
reprehendere superciliosa censura audeant, iuvenesque a recta

 

